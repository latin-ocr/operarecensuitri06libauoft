r MOROSI DE UXORE LOQUACI QUERELA 507

Sed etiam testimoniorum numerus permagnus, quin etiam
maior quam in ulla alia declamatione est. Nam Maximus
Planudes in Excerptis codicis Palatini ¹) 18, Thomas
Magister 16, Andreas Lopadiota in lexico Vindobo-
nens12) 9, auctor lexici Augustani a God. Hermanno
editi 7, Eustathius, auctores excerptorum codicis Pari-
sini Suppl. gr. 70 a Lud. Bachmanno editorum, excerptorum
codicis Darmstadiensis 2773 a Sturzio editorum, excerp-
torum codicis Neapolitani 110323), Macarius Chrysoce-
phalus4), Michael Apostolos singulos locos laudaverunt.

Sed etiam viris doctis aetatis renascentis quibus utrum
ducenda sit uxor necne disputare in deliciis erat declamatio
perquam grata esse debuit, velut eam laudare non omisit
Antonius Codrus Urceus in sermone (quarto) qui est de
illa quaestione ⁵), his verbis: Recte Libanius sophista yraecus
acutissimus quendam inducit virum se iudicibus accusamtem
et ostendentem se quod uxorem duxerit iure morte multandum
propter scilicet plurima et inqentia mala quae in coniuyio
passus est, quae sua fecit Henricus Rib(i)sch Philocalos
Budingius, postea syndicus Vratislaviensis, in ‘Discepta-
tione An uxor sit ducenda in publica disputatione Lipsensi
enarrata',6) Liptzick Septimo idus Octobris Anno 1509
fol A IIV.

Iam ante hunc alter Germanus, Vigandus de Saltza
(= Wig), Lusatus canonicus Budissinus et Vratislavien-
sis 7), anno 1501 totam declamationem e codice, qui penes

 

1) Cf. t. I p. 73. 2) Cf. t. I p. 238.

3) Cf. t. V p. 368 not. 3. 4) Cf. t. 1 p. 351 sq.

5) Codri Orationes seu semones ut ipse appellabat, Vene-
tiis mandato et impensis Petri Lichtensteyn coloniensis Ger-
mani: Anno Salutiferae incarnationis. M. D. VI. Kalendis Sep-
tembribus fol. 19³.

6) Cf. quae exposui in commentatione inscripta „Heinrich
und Seyfried Ribisch“ Zeitschrift des Vereins fiir Geschichte
Schlesiens XLI (1907) p. 185 sq.

7) Cf. quae de eius vita ac studiis exposui commentatione
quae prodiit in Neuen Lausitzischen Magazin vol. LXXXVII
(1911) p. 1 sq.

